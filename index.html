<!DOCTYPE html>

<html>
    <title>Тенис на корт правила</title>
</head>
<body>
    <h1>Тенис на корт правила</h1>
Геймът започва със сервис на един от двамата тенисисти. Предварително чрез жребий се определя кой ще започне да сервира и кой от коя страна ще играе. Когато даден тенисист спечели жребия има право на избор от следните възможности:
<ul>
    <li> да сервира; тогава противникът ще има право да определи страната, от която ще започне</li>
    <li>  да реши да посреща; тогава отново противникът ще има възможност да определи страната, от която ще започне</li>
    <li>  да избере от коя половина на корта ще започне да играе; тогава противникът има право да избере дали да сервира или да посреща</li>
    <li>  да поиска противникът му да избере</li>
</ul>
Сервисът се счита за изпълнен, когато сервиращият тенисист се опита да удари топката. Сервираната тенис топка е в игра, когато премине над мрежата, без да отскочи преди това в полето на сервиращия играч или от мрежата, и след това падне в полето за сервиране, намиращо се в другата половина на корта диагонално на сервиращия.

Сервиращият има право на втори сервис опит, в случай че първият му сервис е бил изпълнен погрешно. След отбелязването на всяка точка сервиращият се премества от другата страна на централната маркировка, за да сервира отново.



<h2>Приключване на гейма</h2>

След приключване на гейма тенисистът, който е посрещал в приключилия гейм, сервира в следващия гейм. Тенисистите сервират последователно в геймовете, докато тенис мачът завърши. Единственото изключение затова е в тайбрека.


<h2>Сервис</h2>

При изпълнението на сервис сервиращият трябва:
<ul>
<li>да хвърли топката във въздуха с ръка</li>
<li>да постави и двата си крака от правилната страна на централната маркировка и да не докосва основната линия или вътрешността на корта с тях</li>
<li>да удари тенис топката с ракетата си преди да е достигнала земята. Ако сервиращият хвърли тенис топката, но не направи опит да я удари, сервисът не се счита за изпълнен. Ако тенисистът се опита да удари тенис топката, но не успее това се счита за грешка</li>
<li>  да не сервира преди посрещачът да е готов</li>
</ul>
Ако посрещачът не е готов, когато сервисът бъде изпълнен, той не се зачита. Това означава, че сервисът не се брои и се повтаря. Ако обаче посрещачът се опита да играе с тенис топката, но не успее, той не може да иска сервисът да не бъде зачетен.

Сервиране в неправилен ред:

Ако играчът изпълни сервис, без да е негов ред, тенисистът, който е трябвало да сервира, трябва да го направи веднага щом грешката бъде открита. Всички точки, отбелязани до момента на откриване на грешката, остават и се зачитат, но последният сервис, изпълнен преди откриването на грешката, не се брои. Ако целият гейм бъде завършен преди откриването на грешката, редът за сервиране остава такъв, какъвто е станал в резултат на промяната.



<h2>Грешки</h2>

Ако първият сервис бъде изпълнен погрешно, сервиращият разполага с още един опит. Вторият сервис трябва да бъде изпълнен от правилната страна на корта. Ако и вторият сервис е грешен, се отсъжда “двойна грешка” и сервиращият губи точката.

Ако сервираната тенис топка се удари в мрежата или в централната лента на мрежата, в горния й край(филето), след което падне в правилното поле за сервиране от другата страна на мрежата, това не е грешка, а сервисът се повтаря. Ако обаче топката докосне другата част на корта, различна от мрежата, това се счита за грешка.

Фут-фолт:

Фут-фолт е грешка, която се отчита като всяка друга грешка. Тя е налице, когато в който и да е момент от движението при сервисите сервиращият:
<ul>
<li>докосне вътрешността на тенис корта или основната линия, с който и да е крак</li>
<li>се намира от неправилната страна на централната маркировка на основната линия</li>
<li>е отвъд въображаемото продължение на страничната линия</li>
</ul>


<h2>Във и извън игра</h2>

Топката е в игра от момента, в който е била ударена при сервис (освен при грешка или неточно изпълнение, което не е грешка). Топката остава в игра, докато не бъде отбелязана точка.

Топка, която докосва трайно прикрепен предмет:

Ако тенис топката е в игра и докосне трайно прикрепен предмет (различен от мрежата, страничните стълбове на мрежата, основните линии) преди да отскочи от корта, играчът, който е играл последен с топката, губи точката.

Ако топката докосне трайно прикрепен предмет, след като е отскочила от корта, тогава противникът на играча, който е играл последен с тенис топката, губи точката.



Топка в корта:

Не е задължително тенис топката да се приземи в рамките на корта с целия си размер, за да се счита в игра. Според едно от най-старите тенис правила: “Ако топката докосне линията, се счита, че тя докосва корта, очертан с тази линия.” Това означава, че ако някоя част от топката докосне ограничителните линии на тенискорта, топката е в игра.



<h2>Връщане на тенис топката</h2>

Играчът може да стои от своята страна на корта на всяко място, на което пожелае, както и зад основната линия, когато посреща сервис. Счита се, че ретурът е успешен, ако:
<ul>
<li>върне топката директно в половината на противника преди тя да отскочи два пъти в собствената половина на посрещача</li>
<li>тенис топката докосне мрежата, колчетата на мрежата, централната лента или горната част на мрежата(филето), но след това премине над мрежата и падне в половината на противника</li>
<li>тенис топката бъде върната отстрани на колчетата на мрежата над или под нивото на горния край на мрежата, след което се приземи в правилната половина на корта</li>
<li>играчът успее да върне тенис топката, която преди това се е докоснала до друга топка, оставена на корта</li>
</ul>

Ако тенис топката премине над мрежата и след отскока се насочи обратно към полето на сервиращия, посрещачът може да я отиграе, пресягайки се над мрежата. Такъв ретур е добър, само ако нито тенисистът, нито ракетата не се докоснат до мрежата, колчетата на мрежата или корта на противника.



<h2>Изгубване на точка</h2>

Ако посрещачът не отиграе добър ретур, той губи точката, в случай че:
<ul>
<li>удари топката от воле преди тя да е отскочила в неговата половина на корта</li>
<li>умишлено носи или улови топката с ракетата си повече от веднъж</li>
<li>хвърли ракетата си, която след това удари топката</li>
<li>топката докосне играча или която и да е част от облеклото му или от нещата, които носи, докато топката е в игра</li>
<li>удари топката преди тя да е преминала над мрежата</li>
</ul>

<h2>Смяна на половините</h2>

Играчите сменят половините, на които играят на корта, след края на първия и на третия от всеки сет. След това продължават да сменят половините си на всеки два гейма, докато сетът приключи.

Четни и нечетни:

Ако в края на сета броят на изиграните геймове е бил четно число, за първия гейм от новия сет играчите се връщат на същите половини на корта, които са защитавали в последния гейм на приключилия сет.

Когато броят на изиграните геймове в завършеният сет е бил нечетен, играчите разменят половините си на корта след почивката между двата сета.



<h2>Отбелязване на точки и броене на резултата</h2>

Имена на точките в гейма:
<ul>
<li>Нула – няма точки</li>
<li>Петнадесет – 1 точка</li>
<li>Тридесет – 2 точки</li>
<li>Четиридесет – 3 точки</li>
<li>Гейм – 4 точки или спечелване на гейма след предимство. Геймът е спечелен и започва следващият.</li>
</ul>

Резултатът на сервиращият се съобщава на първо място (освен в тайбрека, където винаги се съобщава първо по-голямото число и името на водещия).

<strong>Равенство:</strong>

Ако тенис играчите отбележат по три точки всеки се стига до равенство. В такъв случай единият от играчите трябва да спечели две последователни точки, за да спечели гейма. Ако играчът с предимство загуби следващата точка, резултатът се връща отново на равенство.

<strong>Сет:</strong>

Първият тенисист, който успее да спечели шест гейма, печели сета. Ако резултатът до пет спечелени гейма за всеки, единият трябва да спечели следващите два гейма, за да спечели с 7/5. В противен случай се стига до 6/6 и се играе тай-брек.

<strong>Мач:</strong>

Максималният брой сетове в мача е пет при мъжете и три при жените. Конкретните правила на тенис турнира определят броя на сетовете, които следва да се изиграят в един мач.
</body>
</html>